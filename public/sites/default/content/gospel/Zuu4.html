<title  dir = "ltr"  >Usuke Wezwa Yini Ngamaqiniso Amane Okomoya Na?</title>
<hr size="1" noshade="noshade" />
<p  dir = "ltr"  align = "left" >Njengalokhu kukhona amaqiniso abusa ukuhamba komhlaba esiphila kuwo, ngokunjalo kukhona amaqiniso okomoya abusa ubudlelwano bakho noNkulunkulu.</p>
<hr size="1" noshade="noshade" />
<h2  dir = "ltr"  align = "left"  >1. UNkulunkulu UYAKUTHANDA, futhi ukubekele IPULANI elimangalisayo ngokuphila kwakho.</h2>
<p  dir = "ltr"  align = "left" >(Izicaphuno ezikulencwajwana kufanele zifundwe ngokwezahluko ezise Bhayibhelini lapho kufanelekile khona.)</p>
<p  dir = "ltr"  align = "left" > <strong>UTHANDO LUKANKULUNKULU</strong></p>
<p  dir = "ltr"  align = "left"  class = "style1">&ldquo;Ngokuba uNkulunkulu walithanda izwe kangaka, waze wanikela ngeNdodana yakhe ezelwe yodwa ukuba yilowo nalowo okholwayo yiyo angabhubhi, kodwa abe-nokuphila okuphakade.&rdquo; (Johane 3:16)</p>
<p  dir = "ltr"  align = "left" > <strong>IPULANI KANKULUNKULU</strong></p>
<p  dir = "ltr"  align = "left"  class = "style1">[UKristu wathi] &ldquo;Ngize ukuba babe-nokuphila, babenakho kuchichime&rdquo; (Johane 10:10).</p>
<p  dir = "ltr"  align = "left" >Kungani iningi labantu lingayazi le mpilo echichimayo?</p>
<p  dir = "ltr"  align = "left" >Kungoba&hellip;</p>
<hr size="1" noshade="noshade" />
<h2  dir = "ltr"  align = "left"  >2. Umuntu WONILE, futhi UHLUKENE noNkulunkulu ngakho akalwazi uthando lukaNkulunkulu nepulani lakhe ngokuphila kwakhe.</h2>
<p  dir = "ltr"  align = "left" > <strong>UMUNTU WONILE</strong></p>
<p  dir = "ltr"  align = "left"  class = "style1">&ldquo;Ngokuba bonke bonile, basilalewe inkazimulo kaNkulunkulu&rdquo;. Roma 3:23</p>
<p  dir = "ltr"  align = "left"  class = "style1">Umuntu wayedalelwe ukuba abe nobuhlobo noNkulunkulu, kodwa umuntu wazikhethela eyakhe indlela ngakho lobo buhlobo balimala. Lokhu iBhayibheli likubiza ngokuthi isoni, kubonakaliswa ukumelana noNkulunkulu, nokungabinandaba noNkulunkulu, nangokungaphili impilo ephelele ayibekelwe nguNkulunkulu.</p>
<p  dir = "ltr"  align = "left" > <strong>UMUNTU UHLUKENE NONKULUNKULU</strong></p>
<p  dir = "ltr"  align = "left"  class = "style1">&ldquo;Ngokuba inkokhelo yesono ingukufa&rdquo; [ukwahlukana komoya noNkulunkulu] Roma 6:23</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Zuu4/law2_300.png"></p>
<p  dir = "ltr"  align = "left"  class = "style1">UNkulunkulu uNgcwele. Umuntu uyisoni. Kukhona isikhulu phakathi kwabo. Imicibisholo ikhombisa imizamo yomuntu ukufinyelela kuNkulunkulu nasempilweni echichimayo ngokuphila impilo elungile, nangokusonta, nangokusiza abanye, nokunye, kodwa imizamo yonke ayimfikisi Ndawo.</p>
<p  dir = "ltr"  align = "left" >lqiniso lesiThathu yilona lodwa elisinika impendulo yalenkinga&hellip;</p>
<hr size="1" noshade="noshade" />
<h2  dir = "ltr"  align = "left"  >3. UJesu Kristu uyena YEDWA oyindlela esingafinyelela ngayo kuNkulunkulu. Yena wasifela, futhi ngaye ungamazi uNkulukulu nothando lwakhe kanye nepulani lakhe ngokuphila kwakho.</h2>
<p  dir = "ltr"  align = "left" > <strong>WAFA ENDAWENI YETHU</strong></p>
<p  dir = "ltr"  align = "left"  class = "style1">&ldquo;&hellip;kepha uNkulunkulu uyabonakalisa ukusithanda kwakhe ngalokhu ukuthi, siseyizoni, uKristu wasifela&rdquo; (Roma 5:8).</p>
<p  dir = "ltr"  align = "left" > <strong>WAVUKA EKUFENI</strong></p>
<p  dir = "ltr"  align = "left"  class = "style1">"&hellip;uKristu wafa ngenxa yezono zethu&hellip; wembelwa&hellip;wavuswa&hellip;wabonwa nguKhefase; wayesebonwa ngabayishumi nambili&hellip; wabonwa ngasikhathi sinye ngabazalwane abadlula amakhulu ayisihlanu&hellip;" (AbaseKorinte 15:3-6)</p>
<p  dir = "ltr"  align = "left" > <strong>UYENA YEDWA OYINDLELA</strong></p>
<p  dir = "ltr"  align = "left"  class = "style1">&ldquo;UJesu wathi kuye, 'Mina ngiyindlela, neqiniso, nokuphila; akakho oza kuBaba ngaphandle kwami'&rdquo; (Johane 14:6)</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Zuu4/law3_300.png"></p>
<p  dir = "ltr"  align = "left"  class = "style1">UNkulunkulu usivalile isikhala ebesiphakathi kwethu naye, ngokuthumela iNdodana Yakhe uJesu Kristu, ukuzosifela esiphambanweni.</p>
<p  dir = "ltr"  align = "left" >Akwanele ukwazi lamaqiniso amathathu kuphela.</p>
<hr size="1" noshade="noshade" />
<h2  dir = "ltr"  align = "left"  >4. Kumele ukuthi lowo nalowo AMAMUKELE uJesu Kristu kuthi abeyinkosi noMsindisi wakhe ukuze silwazi uthando lukaNkulunkulu nepulani lakhe ngokuphila kwethu.</h2>
<p  dir = "ltr"  align = "left" > <strong>KUMELE SAMUKELE UKRISTU</strong></p>
<p  dir = "ltr"  align = "left"  class = "style1">&ldquo;Kepha bonke abamamukelayo wabapha amandla okubo babe ngabantwana bakaNkulunkulu, labo abakholwayo egameni lakhe&rdquo; (Johane 1:12)</p>
<p  dir = "ltr"  align = "left" > <strong>UKRISTU SIMAMUKELA NGOKUKHOLWA</strong></p>
<p  dir = "ltr"  align = "left"  class = "style1">"Ngokuba ngomusa nisindisiwe ngokukholwa; nalokhu akuveli kini, kuyisipho sikaNkulunkulu, akuveli ngemisebenzi, ukuze kungabikho ozibongayo&rdquo; (Efesu 2:8, 9)</p>
<p  dir = "ltr"  align = "left" > <strong>UMA, SAMUKELA UKRISTU SISALWA KABUSHA</strong></p>
<p  dir = "ltr"  align = "left"  class = "style1">[Funda Ujohane 3:1-8]</p>
<p  dir = "ltr"  align = "left" > <strong>UKRISTU SIMAMUKELA NGOKUMUVUMELA UKUBA ANGENE EZIMPILWENI ZETHU</strong></p>
<p  dir = "ltr"  align = "left"  class = "style1">[Ukristu wathi] &ldquo;Bheka ngimi ngasemnyango ngiyangqongqotha; uma umuntu ezwa izwi lami avule umnyango ngiyakungena kuye&hellip;&rdquo; (Isambulo 3:20). </p>
<p  dir = "ltr"  align = "left"  class = "style1">Ukwamukela uKristu kusho ukuphendukela kuNkulunkulu nokwethemba uKristu ukuba angene ezimpilweni zethu axolele izono zethu. Asenze lokhu athanda ukuba sibe yikho. Ukwamukela ngokuhlakanipha ukuthi uJesu Kristu uyindodana kaNkulunkulu nokuthi wafa esiphambanweni ngenxa yezono zethu akwanele. Futhi akwanele ukwamukela ngemizwa. Samukela uJesu Kristu ngokukholwa njengesenzo sokuvuma.</p>
   
	<p dir = "ltr"  align = "left" ><b>Izindingilizi ezimbili zimele izinhlobo ezimbili zempilo:</b></p>
	<table width = "100%"><tr>
	    <td>
			<p align="left">
				<img src = "https://hereslife.com/sites/default/files/downloads/tracts-view/Zuu4/circle1_100.png " height = "100">
			</p>
			<p dir = "ltr"  align = "left" ><b>IMPILO EBUSWA NGUMINA</b></p>
		</td>
		<td>
			<p align="left">
				<img src = "https://hereslife.com/sites/default/files/downloads/tracts-view/Zuu4/circle2_100.png " height = "100">
			</p>
			<p dir = "ltr"  align = "left" ><b>IMPILO EBUSWA NGUKRISTU</b></p>
		</td></tr><tr>
		<td>
			<p dir = "ltr"  align = "left" ><b>M - UMina usesihlalweni</b></p>
			<p dir = "ltr"  align = "left" ><b>&dagger; - UKristu ungaphandle kwempilo</b></p> 
			<p dir = "ltr"  align = "left" ><b>&bull; - Impilo ebuswa nguMina, kaningi imiphumela iyaphambaphambana</b></p> 
		</td>
		<td >
			<p dir = "ltr"  align = "left" ><b>&dagger; - UKristu usesihlalweni</b></p>
			<p dir = "ltr"  align = "left" ><b>M - Umina usehlisiwe esihlalweni</b></p> 
			<p dir = "ltr"  align = "left" ><b>&bull; - Impilo ebuswa nguKristu izifiso ezikhokhelwa nguKristu imiphumela yazo ukuthula ngecebo lika Nkulunkulu</b></p> 
		</td></tr>
	</table>
	<p dir = "ltr"  align = "left" ><b>Iyiphi inhliziyo emele impilo yakho na?</b></p>
	<p dir = "ltr"  align = "left" ><b>Iyiphi inhliziyo ofisa ukuba imele impilo yakho na?</b></p>
	<p dir = "ltr"  align = "left" ><b>Lokhu okulandelayo kuchaza ukuthi ungamamukela kanjani uKrisu:</b></p>
	<hr size="1" noshade="noshade" /><p  dir = "ltr"  align = "left" > <strong>UNGAMAMUKELA UKRISTU KHONA MANJE</strong></p>
<p  dir = "ltr"  align = "left"  class = "style1">(Ukukhuleka ukukhuluma noNkulunkulu)</p>
<p  dir = "ltr"  align = "left"  class = "style1">Mcele ukuba angene empilweni yakho. Methembe ukuthi uzokufeza lokho akuthembisileyo. Yena unaka kakhulu okufiswa yinhliziyo yakho kunokushiwo ngamawzi omlomo wakho. Ungakhuleka ngalendlela elandelayo:</p>
<p  dir = "ltr"  align = "left" >&ldquo;Nkosi Jesu, ngiyakudinga. Kade ngiziphathele mina ukuphila kwami ngalokho ngonile kuwe. Ngiyabonga ukuthi ungithethelele izono zami. Ngena empilweni yami uyibuse. Ngenze ngibe yilokho othanda ukuba ngibeyikhona&rdquo;.</p>
<p  dir = "ltr"  align = "left"  class = "style1">Ngabe lomthandazo usho okufiswa yinhliziyo yakho na?</p>
<p  dir = "ltr"  align = "left"  class = "style1">Uma usho khona, thandaza manje, khona uKristu ezongena empilweni yakho njengokuthembisa kwakhe.</p>
<hr size="1" noshade="noshade" />
<p  dir = "ltr"  align = "left" > <strong>UNGAZI KANJANI UKUTHI UKRISTU USESEMPILWENI YAKHO?</strong></p>
<p  dir = "ltr"  align = "left"  class = "style1">Usumamukele yini uKristu empilweni yakho? Ngokwesithembiso sakhe esitholakala ku Isambulo 3:20, uphi uKristu manje na? UKristu uthembise ukuthi uNkulunkulu usewuphendulile umthandzo wakho? (Ngokwithemba uNkulunkulu neZwi lakhe).</p>
<p  dir = "ltr"  align = "left" > <strong>IBHAYIBELI LITHEMBISA UKUPHILA OKUPHAKADE KUBO BONKE ABAMUKELA UKRISTU</strong></p>
<p  dir = "ltr"  align = "left"  class = "style1">&ldquo;UNkulunkulu usipha ukuphila okuphakade, nalokhukuphila kuseNdodaneni yakhe. Onayo iNdodana kaNkulunkulu ayunakho ukuphila. Nginilobele lokho, ukuze nazi ukuthi nikuphila okuphakade nina enikholwa egameni leNdodana kaNKulunkulu&rdquo;. (1 Johane 5:11-13)</p>
<p  dir = "ltr"  align = "left"  class = "style1">Mbonge njalo uNkulunkulu ngoba uKristu usesempilweni yakho. Ushilo ukuthi akasoze akushiye (KumaHeberu 13:5). Usungazi ukuthi uKristu uphila ngaphakathi kuwena nokuthi unokuphila okuphakade ngenxa yesethembiso sakhe.</p>
<p  dir = "ltr"  align = "left" >Isikhumbuzo esibalulekile&hellip;</p>
<hr size="1" noshade="noshade" />
<p  dir = "ltr"  align = "left" > <strong>UNGAHAMBI NGEMIZWA</strong></p>
<p  dir = "ltr"  align = "left"  class = "style1">Isithembiso sezwi likaNkulunkulu siyigunya lethu, hayi imizwa yethu. Ikholwa liphila ngokukholwa (ngokwethemba) ekwethembekeni kuka Nkulunkulu nezwi lakhe, imizwa (umvuso wokukholwa kwethu noku lalela) (Funda u Johane 14:21).</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Zuu4/feel_300.png"></p>
<p  dir = "ltr"  align = "left"  class = "style1">Lesitimela sizohamba nendlu yomshayeli ngaphandle kwendlu yomshayeli. Kungeke kwasiza ukuzama ukudonsa isitimela ngendlu yomshayeli. Njengamakholwa asithembeli.Emizweni kodwa sibeka ukukholwa kwethu (ithemba) ekwethembekeni kuka Nkulunkulu nasezithembisweni zeZwi lakhe.</p>
<hr size="1" noshade="noshade" />
<p  dir = "ltr"  align = "left" > <strong>MANJE USUMAMUKELE UKRISTU</strong></p>
<ul class="tract-ul><li  dir = "ltr"  align = "left"  class = "style1 tract-ul">Ngesikhathi owamukele ngaso uKristu kwenzeke izinto eziningi kuwena njengalezi:</li></ul>
<ul class="tract-ul><li  dir = "ltr"  align = "left"  class = "style1 tract-ul">UKristu ungenile empilweni yakho (Isambulo 3:20; KwabaseKolose 1:27).</li></ul>
<ul class="tract-ul><li  dir = "ltr"  align = "left"  class = "style1 tract-ul">Izono zakho zithethelelwe (KwabaseKolose 1:14)</li></ul>
<ul class="tract-ul><li  dir = "ltr"  align = "left"  class = "style1 tract-ul">Usungumntwana kaNkulunkulu (Johane 1:12)</li></ul>
<ul class="tract-ul><li  dir = "ltr"  align = "left"  class = "style1 tract-ul">Wamukele ukuphila okuphakade (Johane 5:24)</li></ul>
<ul class="tract-ul><li  dir = "ltr"  align = "left"  class = "style1 tract-ul">Usuzoqala ukulazi ipulani likaNkulunkulu nenjongo yakhe ngempilo yakho (Johane 10:10; II KwabaseKorinte 5:14, 15, 17)</li></ul>
<p  dir = "ltr"  align = "left"  class = "style1">Ikhona kodwa into enkulu ngaphezu kwalena osuyenzile yokwamukela uKristu? Ungathanda yini ukubonga uNkulunkulu ngomthandazo manje ngalokho akwenzele khona? Ukumbonga uNkulunkulu kubonisa ukukholwa, Masithandaze.</p>
<hr size="1" noshade="noshade" />
<p  dir = "ltr"  align = "left" > <strong>UNGAKHULA KANJANI ENKOSINI</strong></p>
<p  dir = "ltr"  align = "left"  class = "style1">Kudingekile ukuba ukhule ekukholweni kwakho. Lokhu okulandelayo kuzokusiza ukuba ukhule.</p>
<ul class="tract-ul><li  dir = "ltr"  align = "left"  class = "style1 tract-ul">Khuleka kuNkulunkulu njalo (Johane 15:7).</li></ul>
<ul class="tract-ul><li  dir = "ltr"  align = "left"  class = "style1 tract-ul">Funda iZwi likaNkulunkulu njalo (Izenzo 17:11) qale ngo Johane.</li></ul>
<ul class="tract-ul><li  dir = "ltr"  align = "left"  class = "style1 tract-ul">Lalela uNkulunkulu njalo (Johane 14:21).</li></ul>
<ul class="tract-ul><li  dir = "ltr"  align = "left"  class = "style1 tract-ul">Fakazela uKristu ngempilo nangamazwi akho (Matewu 4:19; Johane 15:8).</li></ul>
<ul class="tract-ul><li  dir = "ltr"  align = "left"  class = "style1 tract-ul">Ncika kuNkulunkulu kuyo yonke into eqondene nokuphila kwakho (I Petru 5:7).</li></ul>
<ul class="tract-ul><li  dir = "ltr"  align = "left"  class = "style1 tract-ul">Vumela uMoya oNgcwele ukuba akubuse, akuphe amandla yonke imihla ukuze ube-ngufakazi kaKristu (KwabaseGalathiya 5:16,17; Izenzo 1:8).</li></ul>
<hr size="1" noshade="noshade" />
<p  dir = "ltr"  align = "left" > <strong>IBANDLA LIBALULEKILE</strong></p>
<p  dir = "ltr"  align = "left"  class = "style1">Izinkuni zivutha kahle uma zihlanganisiwe; kodwa uma ukhipha olunye luzovutha, ulubeke eceleni luyacima. Kanjalo nawe angeke uyiphile kahle impilo yokukholwa uma ungazihlanganisi namanye amakholwa.</p>
<p  dir = "ltr"  align = "left"  class = "style1">Kubalulekile ukuba uhambe uyozihlanganisa namanye abamukele uJesu Kristu. Kufanele uye ebandleni elinabantu abakholwayo ukuthi iBhayibheli liqinisile, futhi lapho uJesu Kristu ehlonishwa futhi elalelwa khona. (KumaHeberu 10:25)</p>
<hr size="1" noshade="noshade" />
<p  dir = "ltr"  align = "left" class = "style1">IZINCWADI ZOKUKUSIZA UKUBA UKHULE ENKOSINI ZIYATHOLAKALA</p>
<p  dir = "ltr"  align = "left" class = "style1">Uma ufinyelele ekumazini uKristo ngokufunda lencwajana, izincwadi zokukusiza ukuba ukhule e Nkosini ziyatholakala. Uma ufuna ukwazi kabanzi bhalela kwa</p>
<p  dir = "ltr"  align = "left" class = "style1">Campus Crusade for Christ of South Africa,<br>P.O. Box 4078,<br>Halfway House 1685<br>SOUTH AFRICA</p>
