<title  dir = "ltr"  >Tos Kiigas Agobo Ng&rsquo;atutik Ang&rsquo;wan Che Bo Sobet ?</title>
<hr size="1" noshade="noshade" />
<p  dir = "ltr"  align = "left" >Mitei ng&rsquo;atutik che bo emet che ribei ng&rsquo;onyut ne kimenye. Mitei kora ng&rsquo;atutik che bo sobet che ribei tilianding&rsquo;ung&rsquo; ak Jehovah.</p>
<hr size="1" noshade="noshade" />
<h2  dir = "ltr"  align = "left"  >1. CHAMIN Jehovah ak kotinye TETUTIET ne bo kwong&rsquo;et agobo Sobeng&rsquo;ung&rsquo;.</h2>
<p  dir = "ltr"  align = "left" > <strong>CHAMBYETAB JEHOVAH</strong></p>
<p  dir = "ltr"  align = "left"  class = "style1">&ldquo;Amu kicham Jehovah ng&rsquo;ony mising, kot kogoito werinnyi ne kigii inegei, si malus age tugul ne iyani inendet, ago si konyor sobondab koigeny.&rdquo; (Johana 3:16)</p>
<p  dir = "ltr"  align = "left" > <strong>TETUTIETAB JEHOVAH</strong></p>
<p  dir = "ltr"  align = "left"  class = "style1">[Ng&rsquo;alali Kristo] &ldquo;Kianyo si kobiit konyor sobondo, ak kotepto sobonato inne.&rdquo; (Johana 10:10)</p>
<p  dir = "ltr"  align = "left" >Tomo konyor bik tugul naet agobo sobonito, amu&hellip;</p>
<hr size="1" noshade="noshade" />
<h2  dir = "ltr"  align = "left"  >2. KIPTENGEKYOT chito ak KIGOBESIO ak Jehovah, kou noto ko. Maimuchi konai ak konyor chamnyetab Jehovah ak tetutiet ne bo Sobennyi.</h2>
<p  dir = "ltr"  align = "left" > <strong>KIPTENGEKYOT CHITO</strong></p>
<p  dir = "ltr"  align = "left"  class = "style1">&ldquo;Amu kigoyai tugul tengek, ama ityin torornatetab Jehovah&rdquo; (Romanik 3:23)</p>
<p  dir = "ltr"  align = "left"  class = "style1">Kigiyai chito si koek choronok ak Jehovah. Ago kilewen kosub orennyi ak kibutok choruandinnyi ak Jehovah. Nito ne kuure bukuit ne tilil tengekto. Kiboru nito (1) ye kingongelelji chito Jehovah ak (2) ye ma mage kiy Jehovah ak (3) ye ma imuch kosob kot koityi oretab Jehovah ne igesunotgei.</p>
<p  dir = "ltr"  align = "left" > <strong>KIKOBESIO CHITO AK JEHOVAH</strong></p>
<p  dir = "ltr"  align = "left"  class = "style1">&ldquo;Amu melektab tengek ko meet&rdquo; (kabesiet ne bo sobet ak Jehovah Romanik 6:23).</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Kal4/law2_300.png"></p>
<p  dir = "ltr"  align = "left"  class = "style1">Tilil Jehovah, ko kiptengekyot chito. Mi kabesiet ne o eng&rsquo; tuwai. Iboru kipchabonik tiemetab chito koityi Jehovah ak sobet ne nyitat eng&rsquo; kimnatennyi: kosob sobet ne Mie, koyai ne bo imanda, kotoret biik alak, ak alak, ago egu buch kimnatennyi amu maityin Jehovah.</p>
<p  dir = "ltr"  align = "left" >Ng&rsquo;atutiet ne bo somok kogonech wolutiet ne bo iman agobo kaimutyonito&hellip;</p>
<hr size="1" noshade="noshade" />
<h2  dir = "ltr"  align = "left"  >3. Jesu Kristo KO ORET NE INGEGEI ne iite chi ole mi Jehovah. Kime agobo achek. Eng&rsquo; inendet inae Jehovah ak, inyoru chamnyennyi ak tetutuiennyi agobo sobeng&rsquo; ung&rsquo;.</h2>
<p  dir = "ltr"  align = "left" > <strong>KIME AK KING&rsquo;EET KOMONG&rsquo; ENG&rsquo; CHE KIBEK</strong></p>
<p  dir = "ltr"  align = "left"  class = "style1">1.&rdquo;Amu kime Kristo agine Konyil agenge agobo tengekwogik, inendet ne bo imanda agobo che ma bo imanda, si kobiit komutiech Jehovah...&rdquo; (1 Petero 3:18)</p>
<p  dir = "ltr"  align = "left"  class = "style1">2.Icheget che Kiiborjigei Kosobei ye Kingobata nyalildanyi, eng&rsquo; kaborunoik che chang&rsquo;, kongang&rsquo;jigei ichek eng&rsquo; betusiek artam, ak kong&rsquo;alalJi ichek agobo tuguk che bo bounatetab Jehovah. (Boisionik 1:3)</p>
<p  dir = "ltr"  align = "left" > <strong>ORET INEGEI</strong></p>
<p  dir = "ltr"  align = "left"  class = "style1">&ldquo;Kolenji Jesu, A oret, ak iman, ak sobondo: Manyonjin chi kwanda ama eng ane.&rdquo; (Johana 14:6)</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Kal4/law3_300.png"></p>
<p  dir = "ltr"  align = "left"  class = "style1">Kiteech Jehovah etiet eng&rsquo; kwenut ab achek ak Inendet, ye kingoyok werinnyi Jesu Kristo, konyo kome eng&rsquo; kimurtoiyot agobo achek.</p>
<p  dir = "ltr"  align = "left" >Mayamei kenai ng&rsquo;atutichu somok kityo&hellip;</p>
<hr size="1" noshade="noshade" />
<h2  dir = "ltr"  align = "left"  >4. Nyoljin chi tugul KOTAACH Jesu Kristo koek yetindet ak kiptaiyat; si komuch konai ak konyor chamyetab Jehovah ak tetutiennyi agobo soboennyi.</h2>
<p  dir = "ltr"  align = "left" > <strong>NYOLJINECH KETAACH KRISTO ENG&rsquo; KAYANET</strong></p>
<p  dir = "ltr"  align = "left"  class = "style1">&ldquo;Ago tugul che kitaach Inendet, ko kiigochi kamuget koek lagokab Jehovah &ldquo; (Johana 1:12)</p>
<p  dir = "ltr"  align = "left"  class = "style1">&ldquo;Amu kigesoruok eng&rsquo; mieindo eng&rsquo; kayanet; ago mabunwok nito: konunetab Jehovah; ama bo boisionik si mailosgei chi.&rdquo; (Epesoek 2:8,9)</p>
<p  dir = "ltr"  align = "left" > <strong>KITAACHE KRISTO YE KAGIGOCHI INENDET BOROINDO KONYO SOBONWEKYOK</strong></p>
<p  dir = "ltr"  align = "left"  class = "style1">[Ng&rsquo;alali Kristo] &ldquo;Keero, atononi eng&rsquo; kurgat ak agongonyi: ngo kas chi kutinnyu ak koyat kurget, awendi ole mi inendet&hellip;&rdquo; (Ng&rsquo;ang&rsquo;utiet 3:20)</p>
<p  dir = "ltr"  align = "left"  class = "style1">Mayamei kiyan konetisietab Kristo kityo. Ketaach Kristo ko keesiegei ak kiweekyigei Jehovah (nito ko sigunet). Kimang&rsquo;u Kristo konyo sobonwekyok ak konyoiywech kaat tengekwogikyok, kebagakyin inendet kowalech ak koyaech kou ye machei.</p>
   
	<p dir = "ltr"  align = "left" ><b>Biringoinichu koboru kergeindab sobenwek aeng:</b></p>
	<table width = "100%"><tr>
	    <td>
			<p align="left">
				<img src = "https://hereslife.com/sites/default/files/downloads/tracts-view/Kal4/circle1_100.png " height = "100">
			</p>
			<p dir = "ltr"  align = "left" ><b>CHITO NE BOUGEI</b></p>
		</td>
		<td>
			<p align="left">
				<img src = "https://hereslife.com/sites/default/files/downloads/tracts-view/Kal4/circle2_100.png " height = "100">
			</p>
			<p dir = "ltr"  align = "left" ><b>CHITO NE BOU KRISTO</b></p>
		</td></tr><tr>
		<td>
			<p dir = "ltr"  align = "left" ><b>Bougei chito eng&rsquo;ng&rsquo;echeret</b></p>
			<p dir = "ltr"  align = "left" ><b>Mi sang&rsquo; Kristo eng&rsquo;sobondanyi.</b></p> 
			 
		</td>
		<td >
			<p dir = "ltr"  align = "left" ><b>Bounisiei Kristo eng&rsquo;ng&rsquo;echeret</b></p>
			<p dir = "ltr"  align = "left" ><b>Mitei taban chito eng&rsquo;ng&rsquo;echeret.</b></p> 
			 
		</td></tr>
	</table>
	<p dir = "ltr"  align = "left" ><b>Biringoit ngoro eng&rsquo;chuto tuwai ne kergei ak sobeng&rsquo;ung&rsquo;?</b></p>
	<p dir = "ltr"  align = "left" ><b>Ainon ne imache kokergeit ak soben&rsquo;ung&rsquo;?</b></p>
	<p dir = "ltr"  align = "left" ><b>Che isubi koboru ole imuchi itaakte Kristo&hellip;</b></p>
	<hr size="1" noshade="noshade" /><p  dir = "ltr"  align = "left" > <strong>IIMUCHI ITAACH KRISTO NGUNO</strong></p>
<p  dir = "ltr"  align = "left"  class = "style1">Som Inendet konyo sobondang&rsquo;ung&rsquo;. Imang&rsquo;u Inendet koyai kou ye kigoyomis. Machei Inendet mising&rsquo;kit ne ketil eng&rsquo; muguleldang&rsquo;ung&rsquo; kosiir ng&rsquo;alek che imwae. Imuchi isaa kou ni:</p>
<p  dir = "ltr"  align = "left" >&ldquo;Kiptaiyat Jesu, amakyininge. Kiabou sobondanyu ak kiayaun tengekto. Nyoiywokaat tengekwogikyuk tugul. Kongoi amu kainyoiywo kaat tengekwogikyuk. Nyo sobondanyu ak ibou sobondanyu komugul. Yaa aek chito ne imache aek.&rdquo; Amen.</p>
<p  dir = "ltr"  align = "left"  class = "style1">Tos iboru saoni magetab muguleldang&rsquo;ung&rsquo;?</p>
<p  dir = "ltr"  align = "left"  class = "style1">Ngot kou noto, isaa saonita nguno, ak nyonei Kristo sobondang&rsquo;ung&rsquo; kou ye kigoyomis.</p>
<hr size="1" noshade="noshade" />
<p  dir = "ltr"  align = "left" > <strong>OLEINAITOI ILE MITEI KRISTO SOBONDANG&rsquo;UNG&rsquo;</strong></p>
<p  dir = "ltr"  align = "left"  class = "style1">Tos ketaach Jesu Kristo konyo sobondang&rsquo;ung? Kosupgei ak kayomisutiennyi eng&rsquo; Ng&rsquo;ang&rsquo;utiet 3:20, ko miano Kristo nguno?</p>
<p  dir = "ltr"  align = "left"  class = "style1">Kimwa Kristo kole nyone sobondang&rsquo;ung. Tos imuchi komwaun lembech? Inaitoi ano ile kagowol Jehovahsaeng&rsquo;ung&rsquo;? (Amu imang&rsquo;u Jehovah ak Ng&rsquo;olyondennyi)</p>
<p  dir = "ltr"  align = "left" > <strong>IARORU BUKUIT NE TILIL SOBONDAB KOIGENY ENG&rsquo; ICHEK TUGUL CHE TAACHEI KRISTO.</strong></p>
<p  dir = "ltr"  align = "left"  class = "style1">&ldquo;Kigonech Jehovah sobondab koigeny, ak mi sobonito Werinnyi. Inendet ne tinyei werit kotinyei sobondo inendet ne matinyei weritab Jehovah ko matinyei sobondo. Kaasirwak tuguchu, si kobit onai ole otinye sobondab koigeny, okwek che oyani kainetab weritab Jehovah.&rdquo; (I Johana 5:11-13)</p>
<p  dir = "ltr"  align = "left"  class = "style1">Mwachi Jehovah kongoi kotugul amu mi Kristo sobondang&rsquo;ung&rsquo;. Kimwa Inendet kole magoi abagakten, magoi ameten (Hebranik 13:5) Imuchi inai ile meng&rsquo;isie Kristo eng&rsquo;inye ak itinye sobondab koigeny amu kayomisutiennyi.</p>
<p  dir = "ltr"  align = "left" >Tos kegas ye kangonyone kristo sobondang&rsquo;ung&rsquo;?</p>
<hr size="1" noshade="noshade" />
<p  dir = "ltr"  align = "left" > <strong>MAT ITIEGE KASETABGEI</strong></p>
<p  dir = "ltr"  align = "left"  class = "style1">Sobei Kristianindet koyani Jehovah ak Ng&rsquo;alekyik che mwaei Inendet eng&rsquo; Bukuit ne Tilil.</p>
<p  dir = "ltr"  align = "left"  class = "style1">Kayomisutietab ng&rsquo;olyotab Jehovah ko kimnatennyo.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Kal4/feel_300.png"></p>
<p  dir = "ltr"  align = "left"  class = "style1">Pichaitab karit koboru ole boisioitoi kibagenge imanit, Kayanet ak kasetabgei eng&rsquo;sobetab Kristianindet.</p>
<ul class="tract-ul><li  dir = "ltr"  align = "left"  class = "style1 tract-ul">Imanit kotinyei kimnatet kondoiywech.</li></ul>
<ul class="tract-ul><li  dir = "ltr"  align = "left"  class = "style1 tract-ul">Kituiyech ak kimnatetab imanit eng&rsquo; kayanet.</li></ul>
<ul class="tract-ul><li  dir = "ltr"  align = "left"  class = "style1 tract-ul">Ye kigase it imanit, kosubwech kasetabgei eng&rsquo; oret ne mie.</li></ul>
<ul class="tract-ul><li  dir = "ltr"  align = "left"  class = "style1 tract-ul">Kimang&rsquo;u Jehovah ak imaninnyi ma &ldquo;ole kigastoi&rdquo;</li></ul>
<hr size="1" noshade="noshade" />
<p  dir = "ltr"  align = "left" > <strong>NGUNO ANYUN YE KAITAACH KRISTO.</strong></p>
<p  dir = "ltr"  align = "left"  class = "style1">Ye kangetaach Kristo ko chang&rsquo; tuguk che kayaak.</p>
<ul class="tract-ul><li  dir = "ltr"  align = "left"  class = "style1 tract-ul">Kanyo Kristo sobondang&rsquo;ung&rsquo; (Ng&rsquo;ang&rsquo;utiet 3:20 ak Kolosaik 1:27)</li></ul>
<ul class="tract-ul><li  dir = "ltr"  align = "left"  class = "style1 tract-ul">Kagenyoun kaat tengekwogiguk. (Kolosaik 1:14)</li></ul>
<ul class="tract-ul><li  dir = "ltr"  align = "left"  class = "style1 tract-ul">Kaiiegu lakwetab Jehovah. (Johana 1:12)</li></ul>
<ul class="tract-ul><li  dir = "ltr"  align = "left"  class = "style1 tract-ul">Itau inae tetutiet ak magetab Jehovah agobo sobeng&rsquo;ung&rsquo;. (Johana 10:10 ak 2 Korintoek 5:14,15,17)</li></ul>
<p  dir = "ltr"  align = "left"  class = "style1">Tos imuchi ibwat kiy age ne kaigai ne imuchi koyaak eng&rsquo; inye, kosiir itaach Kristo? Tos ichame imwachi kongoi Jehovah eng&rsquo; saet nguno amu kit ne kagoyaun? Imwachi kongoi Jehovah koboru kayaneng&rsquo;ung&rsquo;. Ongesaa.</p>
<p  dir = "ltr"  align = "left" >Nee kit age nguno?</p>
<hr size="1" noshade="noshade" />
<p  dir = "ltr"  align = "left" > <strong>OLE KINERTOI ENG&rsquo; SOBET NE BO TAMIRMIRIET</strong></p>
<p  dir = "ltr"  align = "left"  class = "style1">Kou lakwet ne ming&rsquo;in konyolu iner:</p>
<ul class="tract-ul><li  dir = "ltr"  align = "left"  class = "style1 tract-ul">Ui taitab Jehovah eng&rsquo; saet kotugul. (Johana 15:7)</li></ul>
<ul class="tract-ul><li  dir = "ltr"  align = "left"  class = "style1 tract-ul">Soman Ng&rsquo;olyotab Jehovah kotugul (Boisionik 17:11) Taune bukuitab Johana.</li></ul>
<ul class="tract-ul><li  dir = "ltr"  align = "left"  class = "style1 tract-ul">Kas it Jehovah kotugul. (Johana 14:21)</li></ul>
<ul class="tract-ul><li  dir = "ltr"  align = "left"  class = "style1 tract-ul">Baorian Kristo eng&rsquo; sobeng&rsquo;ung&rsquo; ak eng&rsquo; ng&rsquo;aleguk. (Matayo 4:19 ak Johana15:8)</li></ul>
<ul class="tract-ul><li  dir = "ltr"  align = "left"  class = "style1 tract-ul">Imang&rsquo;u Jehovah eng&rsquo; kebeberta age tugul ne bo sobeng&rsquo;ung&rsquo;. (1 Petero 5:7)</li></ul>
<ul class="tract-ul><li  dir = "ltr"  align = "left"  class = "style1 tract-ul">Igochi Jehovah koboi ak kogimit sobeng&rsquo;ung&rsquo; akbaornateng&rsquo;ung ne bo kotugul. (Galatiek 5:16,17 ak Boisionik 1:8)</li></ul>
<hr size="1" noshade="noshade" />
<p  dir = "ltr"  align = "left" > <strong>BO KAMANUT KANISET</strong></p>
<p  dir = "ltr"  align = "left"  class = "style1">Ye inde kwenik kibagenge, kolaldos komie. Ngot iste kwendet agenge ak inde ng&rsquo;ony ole kaitit kotau komisaksei. Kou noto, ko uui mising&rsquo; eng&rsquo; inye isob ko i Kristianin inyegei. Bo kamanut otuiyegei ak bik alak che kigotaach Jesu Kristo koek Kiptaiyandennywa ak Yetindennywa. Nyolu iwe kaniset ole iyani bik kole Bukuit ne Tilil ko bo Iman ak ole kigasei it Jesu Kristo. (Hebranik 10:25)</p>
<hr size="1" noshade="noshade" />
<p  dir = "ltr"  align = "left" class = "style1">NGOT KO KAGOTORETIN BUKUINI, KAIGAI SOMAN AK IGOCHI CHI AGE</p>
<p  dir = "ltr"  align = "left" class = "style1">BUKUINI MING&rsquo;IN KO KIGONIN:</p>
<p  dir = "ltr"  align = "left" class = "style1">LIFE Ministry<br>P.O. Box 62500<br>00200 Nairobi, KENYA<br>EAST AFRICA</p>
<p  dir = "ltr"  align = "left" class = "style1"><a class = "tract-link" href = "mailto:LMKENYA@maf.or.ke">LMKENYA@maf.or.ke</a></p>
