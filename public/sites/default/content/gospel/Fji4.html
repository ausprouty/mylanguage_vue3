<title  dir = "ltr"  >O Sa Bau Rogoca Li Na Lawa E Va Ni Bula Vakayalo?</title>
<hr size="1" noshade="noshade" />
<p  dir = "ltr"  align = "left" >Me vaka ga na kena tu na Lawa e lewai kina na vuravura vakayago, e tu talega na lawa vakayalo e lewai kina na nomudrau veimaliwai kei na Kalou.</p>
<hr size="1" noshade="noshade" />
<h2  dir = "ltr"  align = "left"  >1. E <b> lomani </b> iko na Kalou ka sa tu oti na nona I <b> NAKI </b> me baleta na nomu bula.</h2>
<p  dir = "ltr"  align = "left" >(Na vei tiki ni Vola Tabu kece era cavuti e na i vola lailai oqo me ra vakayagataki me vaka ga na kena vakaibalebaletaki e na vanua e kune kina e na i Vola Tabu)</p>
<p  dir = "ltr"  align = "left" > <strong>NA LOLOMA NI KALOU</strong></p>
<p  dir = "ltr"  align = "left"  class = "style1">&ldquo;Ni sa lomani ira na kai vuravura vakaoqo na Kalou, me solia kina na Luvena e duabau ga ka vakatubura, me kakua ni rusa e dua vei ira sa vakabauti Koya, me ra rawata ga na bula tawa mudu. (Joni 3:16)</p>
<p  dir = "ltr"  align = "left" > <strong>NA NONA I NAKI NA KALOU</strong></p>
<p  dir = "ltr"  align = "left"  class = "style1">[E vosa tiko na Karisito] &ldquo;Au sa lako mai me rawa na bula, ia, me rawa vakalevu sara&rdquo; [me vakaibalebale vakalevu]. (Joni 10:10)</p>
<p  dir = "ltr"  align = "left" >A cava na vuna era sega ni vakila tu kina na bula vakaibalebale vakalevu, se bula e taucoko e vuqa na tamata? Baleta&hellip;</p>
<hr size="1" noshade="noshade" />
<h2  dir = "ltr"  align = "left"  >2. Ni <b> tamata </b> ei <b> valavala </b> ca ka tawasei tu mai vua na Kalou. O koya gona e sega kina ni rawa ni vakila se tovolea na loloma ni Kalou kei na i naki ni Kalou me baleta na nona bula.</h2>
<p  dir = "ltr"  align = "left" > <strong>NA TAMATA E I VALAVALA CA.</strong></p>
<p  dir = "ltr"  align = "left"  class = "style1">&ldquo;Ni sa i valavala ca ko ira kecega na tamata ka ra sega ni yacova na ka e vakarokorokotaki kina na Kalou.&rdquo; (Roma 3:23)</p>
<p  dir = "ltr"  align = "left"  class = "style1">E a buli na tamata me veiwekani vata kei na Kalou; ia, e na vuku ni nona yalo be ni lewai koya ga vakai koya, sa lewa kina me lakova ga na nona gaunisala vaka i koya, sa yaco me muduki kina na nodrau veiwekani kei na Kalou. Na yalo ni lewai koya vaka i koya, ka vakaraitaki Sara ga ena veisaqati, se sega ni via kauwaitaka na dina, a i vakadinadina ni ka e vakatoka na i Vola Tabu na i valavala ca.</p>
<p  dir = "ltr"  align = "left" > <strong>E TAWASEI TU NA TAMATA</strong></p>
<p  dir = "ltr"  align = "left"  class = "style1">&ldquo;Ni sa i sau ni valavala ca na mate&rdquo; [Veitawasei vakayalo kei na Kalou]. Roma 6:23</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Fji4/law2_300.png"></p>
<p  dir = "ltr"  align = "left"  class = "style1">Na Kalou e savasava ka tawa cala; ia, na tamata e i valavala ca. Ka tawasei rau e dua na maliwa levu. E saga tiko na tamata e na veigauna me yacova na Kalou kei na bula taucoko ka vakaibalebale vakalevu, ena nona sasaga ga vaka i koya; bula dodonu, i tovo vinaka veivakasama vuku se titobu eso, kei na so tale na nona vei sasaga.</p>
<p  dir = "ltr"  align = "left" >Nai katolu ni lawa e solia vei keda na i wali dua dua ga ni leqa oqo&hellip;</p>
<hr size="1" noshade="noshade" />
<h2  dir = "ltr"  align = "left"  >3. Ko Jisu Karisto <b> duadua </b> ga e vakarautaka na Kalou me baleta na i valavala ca ni tamata. E na vukuna, ko na rawa ni kila ka tovolea kina na loloma ni Kalou kei na nona i naki me baleta na nomu bula.</h2>
<p  dir = "ltr"  align = "left" > <strong>SA KEDA I SOSOMI E NA MATE E DODONU ME DA A MATE KINA</strong></p>
<p  dir = "ltr"  align = "left"  class = "style1">&quot;Ia na KaIou sa vakatakila na nona loloma Ievu vei keda, ni sa mate na Karisito me keda i sosomi ni da sa tamata ca.&rdquo; (Roma 5:8)</p>
<p  dir = "ltr"  align = "left" > <strong>SA TUCAKE TALE MAi NA MATE</strong></p>
<p  dir = "ltr"  align = "left"  class = "style1">&ldquo;Sa mate na Karisito e na vuku ni noda i valavala ca. Sa bulu&hellip;. Sa tucake tale e na i ka tolu ni siga me vaka nai Vola Tabu&hellip;. Sa rairai vei Pita, kei iratou na lewe tinikarua. Ni oti ko ya, sa rairai vei ira era sivia e lima na drau.&rdquo; (1 Koronica 15:3&#8209;6)</p>
<p  dir = "ltr"  align = "left" > <strong>0 KOYA DUADUA GA NA SALA</strong></p>
<p  dir = "ltr"  align = "left"  class = "style1">&ldquo;Sa kaya vua ko Jisu: &lsquo;Ko i au na sala, kei na dina kei na bula; sa sega ni torovi Tamaqu walega e dua na tamata e na vukuqu ga.&rdquo; (Joni 14:6)</p>
<p  dir = "ltr"  align = "left"  class = "style1">Na Kalou sa vakaikawakawataka na mal'wa ka tawasei keda tu mai vua, e na nona tala mai na Luvena, ko Jisu Karisito me keda i sosomi, e na nona mate ena kauveilatai.</p>
<p  dir = "ltr"  align = "left" >E sega nI rauta na noda klla se vakasamataka wale tu ga na lawa e tolu oqo&hellip;</p>
<hr size="1" noshade="noshade" />
<h2  dir = "ltr"  align = "left"  >4. Me da dui <b> ciqomi </b> Jisu Karisito yadudua me noda turaga ka i vakabula. Eda na qai rawa ni kila ka tovolea kina na loloma ni Kalou kei na nona i naki me baleta na nona bula.</h2>
<p  dir = "ltr"  align = "left" > <strong>E DODONU ME DA CIQOMI KARISITO</strong></p>
<p  dir = "ltr"  align = "left"  class = "style1">&quot;Ia, ko ira kecega sa vakabauti Koya, sa solia vei ira ko Koya me ra yaco rawa me ra luve ni Kalou vei ira sa vakabauta na yacana.&quot; (Joni 1:12)</p>
<p  dir = "ltr"  align = "left" > <strong>EDA NA RAWA WALEGA NI CIQOMI KARISITO E NA VAKABAUTA</strong></p>
<p  dir = "ltr"  align = "left"  class = "style1">&ldquo;Ni sa loloma walega dou sa vakabulai kina e na vuku ni vakabauta; ia, sa sega ni vuna ko i kemudou; ai solisoli walega ni Kalou. Sa sega e na vuku ni cakacaka, me kakua ni dua me dokai koya.&rdquo; (Efeso 2:8&#8209;9)</p>
<p  dir = "ltr"  align = "left" > <strong>EDA CiQOMI KARISITO E NA NODA SURETI KOYA YADUDUA VAKA I KEDA KINA NODA BULA.</strong></p>
<p  dir = "ltr"  align = "left"  class = "style1">[E vosa tiko na Karisito] &ldquo;Raica ka&rsquo;u sa tu e na mata ni katuba, ka tukituki; kevaka sa rogoca na domoqu e dua na tamata, ka dolava na katuba, au na curu vua.&rdquo; (Vakatakila 3:20)</p>
<p  dir = "ltr"  align = "left"  class = "style1">Na ciqomi Karisito sa kena i balebale na noda biuta na lomada ka vakanamata vua na Kalou, ka da nuitaki Karisito me lako mai ki na noda bula, me bokoca na noda i valavala Ca, ka buli keda me da vaka na tamata e vinakata. E sega ni rauta na vakaio walega ni noda vakasoma ki na Nona lewa, se na noda vakila ga e lomada.</p>
   
	<p dir = "ltr"  align = "left" ><b>NA DROINI MOMOKITI E RUA OQO E VAKARAITAKI KINA E RUA NA MATAQALI BULA:</b></p>
	<table width = "100%"><tr>
	    <td>
			<p align="left">
				<img src = "https://hereslife.com/sites/default/files/downloads/tracts-view/Fji4/circle1_100.png " height = "100">
			</p>
			<p dir = "ltr"  align = "left" ><b>BULA LEWAI VAKAIAU</b></p>
		</td>
		<td>
			<p align="left">
				<img src = "https://hereslife.com/sites/default/files/downloads/tracts-view/Fji4/circle2_100.png " height = "100">
			</p>
			<p dir = "ltr"  align = "left" ><b>BULA LEWAI MAi VEI KARISITO</b></p>
		</td></tr><tr>
		<td>
			<p dir = "ltr"  align = "left" ><b>Ko i au, au dabe toka e na i dabedabe ni vakatulewa ni noqu bula. Ko Karisito e tu e taudaku ni noqu bula. Na veika e so au dau taleitaka au lewa ga vakaiau. E dau yaco kina vakavuqa na veisei kei na bula drukadruka.</b></p>
			 
			 
		</td>
		<td >
			<p dir = "ltr"  align = "left" ><b>Ko Karisito sa dabe e na i dabedabe Vakaturaga ni vakatulewa ni noqu bula. Koi au, au sa siro sobu me&rsquo;u dabe e ra. Na veika kece au dau taleitaka era sa lewai mai vua na Kalou, sa yaco kina na bula galala ka nakita na Kalou.</b></p>
			 
			 
		</td></tr>
	</table>
	<p dir = "ltr"  align = "left" ><b>Evei vei rau na droini momokiti oqo, o koya e tu kina na nomu bula?</b></p>
	<p dir = "ltr"  align = "left" ><b>Evei vei rau na droini momokiti oqo, ko gadreva me yavutaki kina na nomu bula?</b></p>
	<p dir = "ltr"  align = "left" ><b>Nai vakamacala ka tarava oqo e vakamacalataki kina na gaunisala mo na ciqomi Karisito rawa kina ki na nomu bula.</b></p>
	<hr size="1" noshade="noshade" /><p  dir = "ltr"  align = "left" >E NA RAWA NI KO CIQOMI KARISITO SARAGA E NA GAUNA OQO E NA MASU</p>
<p  dir = "ltr"  align = "left" >(Na masu na veivosaki vata kei na Kalou)</p>
<p  dir = "ltr"  align = "left" > <strong>Na Kalou e kila vinaka na yalomu, ka sega soti ni kauwai e na nomu vosa, ia, e na i tovo ga ni gagadre ni yalomu. Oqo e dua na masu ni vakabauta me vukea na nomu vakatulewa:</strong></p>
<p  dir = "ltr"  align = "left" >&ldquo;Turaga Jisu, au gadrevi Kemuni. Au sa dolava na katuba ni noqu bula, kau sa ciqomi Kemuni me noqu Turaga ka i Vakabula. Vinaka vakalevu na nomuni bokoca na noqu ni valavala ca. Ni lewa mada mai nai tikotiko vakatui ni noqu bula. Ni buli au me&rsquo;u yaco me vaka na tamata ko ni vinakata&rdquo; &ndash; Emeni.</p>
<p  dir = "ltr"  align = "left"  class = "style1">E vakaraitaka li na gagadre ni yalomu na masu oqo?</p>
<hr size="1" noshade="noshade" />
<p  dir = "ltr"  align = "left" > <strong>KO NA KILA VAKAEVEi NI SA TIKO NA KARISITO E NA NOMU BULA</strong></p>
<p  dir = "ltr"  align = "left"  class = "style1">Ko sa ciqomi Karisito oti kina nomu bula? Me vaka na nona vosa ni yalayala e na i Vakatakila 3:20, evei na vanua e sa tu kina na Karisito e na gauna oqo ena nomudrau veimaliwai? E tukuna na Karisito ni na curu mai kina nomu bula. E na rawa beka ni liutaki iko vakatani? Ko kila vakaevei ni sa sauma na Kalou na nomu masu? (Na nona rawa ga ni nuitaki na Kalou vaka i Koya kei na Nona Vosa)</p>
<p  dir = "ltr"  align = "left" > <strong>NAI VOLA TABU E YALATAKA NA BULA TAWA MUDU VEI IRA KECE ERA CIQOMI KARISITO</strong></p>
<p  dir = "ltr"  align = "left"  class = "style1">&ldquo;Oqo ga nai tukutuku ni sa solia vei keda na Kalou na bula Tawa Mudu, ia, na bula oqo sa tu vua na Luvena. 0 koya sa tu vua na Luvena, sa tu vei koya na bula; 0 koya sa sega ni tu vua na Luve ni Kalou, sa sega ni tu vua na bula. A veika oqo kau sa vola vei kemudou mo dou kila kina ni dou sa rawata na bula tawa mudu, io, vei kemudou sa vakabauta na yaca ni Luve ni Kalou.&rdquo; (1 Joni 5:11&#8209;13)</p>
<p  dir = "ltr"  align = "left"  class = "style1">Vakavinavinaka wasoma vua na Kalou ni sa tiko e na nomu bula (Iperiu 13:5). Sa rawa ni ko kila na Karisito bula ni sa tiko e lomamu, ka ko sa rawata na bula tawa mudu, mai na gauna saraga ko sa sureti Koya kina me vaka na nona vosa ni yalayala. E na sega ni rawa ni vakaisini iko na Kalou.</p>
<p  dir = "ltr"  align = "left" >E vakaevei na nomu vakila a lomamu?</p>
<hr size="1" noshade="noshade" />
<p  dir = "ltr"  align = "left" > <strong>KUA NI VAKATAU KI NA NOMU VAKILA E LOMAMU</strong></p>
<p  dir = "ltr"  align = "left"  class = "style1">Na vosa ni yalayala ni Kalou me da vakatau kina, ka segai e na noda vakila e lomada. Na tamata Lotu Vakarisito, e bula lako e na Vakabauta (Vakadinata) ni rawa ni vakadinati na Kalou vakaikoya kei na Nona Vosa. Na droini ni sitima ni vanua ka koto oqo e ra e vakaraitaki kina na nodratou semati vata na Ka Dina (Kalou kei na Nona Vosa), Na Vakabauta (Na noda vakadinata na Kalou kei na nona vosa), kei na Vakila (Na ka e yaco e na noda Vakabauta kei na noda Vakarorogo) (Joni 14:21).</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Fji4/feel_300.png"></p>
<p  dir = "ltr"  align = "left"  class = "style1">E na rawa ni cici vata kei na kena qiqi se cici duaduaga vakataki koya na sitima ni vanua. Ia, e na ka lialia kevaka e via dreta se cicivaka na sitima ni vanua na qiqi. E vaka talega kina koi keda na tamata Lotu. Eda sega ni vakatau ki na noda vakila ena lomada, ia, eda vakotora na noda vakabauta (vakadinata) e na nona dina ka rawa ni nuitaka na Kalou kei na ka e yalataka na Nona Vosa.</p>
<hr size="1" noshade="noshade" />
<p  dir = "ltr"  align = "left" > <strong>IA OQO NI KO SA CIQOMI KARISITO OTI</strong></p>
<p  dir = "ltr"  align = "left"  class = "style1">Mai na gauna ko sa ciqomi Karisito kina a ena vakabauta, e vuqa na ka sa yaco vei iko, ka okati kina na veika oqo:</p>
<ul class="tract-ul><li  dir = "ltr"  align = "left"  class = "style1 tract-ul">Sa lako oti mai na Karisito ki na nomu bula. (Vakatakila 3:20 kei na Kolosa 1:27)</li></ul>
<ul class="tract-ul><li  dir = "ltr"  align = "left"  class = "style1 tract-ul">Na nomu i valavala ca sa bokoci oti. (Kolosa 1:14)</li></ul>
<ul class="tract-ul><li  dir = "ltr"  align = "left"  class = "style1 tract-ul">Ko sa yaco mo luve ni Kalou. (Joni 1:12)</li></ul>
<ul class="tract-ul><li  dir = "ltr"  align = "left"  class = "style1 tract-ul">Ko sa tekivutaka nai lakolako ka a buli iko kina na Kalou. (Joni 10:10; 2 Koronica 5:17; 1 Cesalonaika 5:18)</li></ul>
<p  dir = "ltr"  align = "left"  class = "style1">Ko rawa ni vakasamataka e dua na ka e na uasivi cake mai na nomu ciqomi Karisito ki na nomu bula? Ko vinakata mo vakavinavinaka vua na Kalou e na masu e na vuku ni ka sa vakayacora Oti vei iko? Na nomu vakavinavinaka oqo vua na Kalou e i vakaraitaki ni nomu vakabauta.</p>
<p  dir = "ltr"  align = "left" >Na cava tale?</p>
<hr size="1" noshade="noshade" />
<p  dir = "ltr"  align = "left" > <strong>NA VEIKA ESO E RAWA NI VUKEI KINA NA TUBUCAKE VAKARISITO</strong></p>
<p  dir = "ltr"  align = "left"  class = "style1">Na tubucake vakayalo, e vu mai na vakararavi vei Jisu Karisito <i> &ldquo;E na bula na tamata yalo dodonu e na vakabauta&rdquo; (Kalatia 3:11) </i> Na bula ni vakabauta e na vukei iko me tubucake kina na nomu vakararavi vua na Kalou e na veitikina matailalai ni nomu bula ka mo cakava na veika oqo:</p>
<ul class="tract-ul><li  dir = "ltr"  align = "left"  class = "style1 tract-ul">Lako vua na Kalou e na masu a na veisiga. (Joni 15:7)</li></ul>
<ul class="tract-ul><li  dir = "ltr"  align = "left"  class = "style1 tract-ul">Wilika na vosa ni Kalou a na veisiga. (Cakacaka 17:11) tekivu e na Kosipeli e vola ko Joni</li></ul>
<ul class="tract-ul><li  dir = "ltr"  align = "left"  class = "style1 tract-ul">Vakarorogo vua na Kalou e na vei tiki ni gauna kece sara. (Joni 14:21)</li></ul>
<ul class="tract-ul><li  dir = "ltr"  align = "left"  class = "style1 tract-ul">Vakadinadinataki Karisito ena nomu bula kei na nomu vosa. (Maciu 4:19; Jon 15:8)</li></ul>
<ul class="tract-ul><li  dir = "ltr"  align = "left"  class = "style1 tract-ul">E dodonu me da lewena e dua nai vavakoso Lotu se dau lotu e na dua na vale ni lotu, ka vakarokorokotaki kina na Kalou. (Iperiu 10:25)</li></ul>
<ul class="tract-ul><li  dir = "ltr"  align = "left"  class = "style1 tract-ul">Vakararavi vei Karisito e na vei gacagaca matai lalai ni nomu bula e na veisiga kei na nomu vakadinadinataka e na nomu bula. (Kalatia 5:16&#8209;17; Cakacaka 1:8)</li></ul>
<hr size="1" noshade="noshade" />
<p  dir = "ltr"  align = "left" > <strong>E KA BIBI ME DUA NA I VAVAKOSO LOTU VINAKA</strong></p>
<p  dir = "ltr"  align = "left"  class = "style1">E na iperiu 10:25 eda sa vakaroti kina &quot;me da kskua ni bluta na vakasoqoni vata me vaka na i valavala ni tamata e so...&quot; Era na waqa vakavinaka na veitiki ni buka ke ra uturaki vata, ia, ni kau tani e dua mai dravu ka vakotori taudua, e nd boko. Sa vaka kina na noda veimaliwai kei ira na tamata Lotu Vakarisito tale e so. Ke ko sega ni lewena tiko e dua na i vavakoso lotu, kua tale ni qai wnwa mo sureti. Liu sara ga na nomu lako vakai iko ki vua na kena i talatala se o kaya e liutaka tiko na lotu, e na i vavakoso lotu e dokai kina na Karisito ka vunautaki kina na nona Vosa. Tekivu e na macawa oqo, ka sasaga mo dau lako e na kena gauna dodonu.</p>
<p  dir = "ltr"  align = "left"  class = "style1">Kevaka ko kila ni vukei iko na i lavelave oqo,wilika se solia tale vua e dua. Oqo e na rawa ni na vukea tale e dua me kila na Kalou.</p>
<hr size="1" noshade="noshade" />
<p  dir = "ltr"  align = "left" class = "style1">KEVAKA SA YAGA KA VAKAIBALEBALE VEI IKO NA I VOLA OQO, YALOVINAKA SOLIA SE WILIKA VUA E DUA TALE NA NOMU I TOKANI</p>
<p  dir = "ltr"  align = "left" class = "style1">Ke sa yaco mo sa kilai Jisu Karisito vaka i dina me nomu Turaga ka i Vakabula,e gadrevi mo kila ni tu e so na lesoni vaka i Vola Tabu, kei na veilesoni tale eso me na vukea na nomu tubucake vakayalo. Volavola e na:</p>
<p  dir = "ltr"  align = "left" class = "style1">Fiji Campus Crusade for Christ <br> Box 2028, Government Buildings <br> SUVA , FIJI</p>
<p  dir = "ltr"  align = "left" class = "style1">330 9356</p>
<p  dir = "ltr"  align = "left" class = "style1"><a class = "tract-link" href = "mailto:fijicrusade@connect.com.fj">fijicrusade@connect.com.fj</a></p>
