<title  dir = "ltr"  >Koj puas tau hnov txog Sab Ntsujplig Plaub Txojcai?</title>
<hr size="1" noshade="noshade" />
<p  dir = "ltr"  align = "left"  class = "style1">Vajtswv tsim lub hnub, lub hli, cov hnubqub thiab lub ntiajteb.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village01_300.png"></p>
<p  dir = "ltr"  align = "left"  class = "style1">Vajtswv tsim tsiajtxhu, tej xyoob ntoo, tej roob, ntses, nasnoog thiab txhua yam tsiaj uas muaj sia.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village02_300.png"></p>
<p  dir = "ltr"  align = "left"  class = "style1">Vajtswv tsim tibneeg, hlub tibneeg, thiab muab txhua yam lawv yuav tsum muaj ua rau lawv tau lub neej zoo siab.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village03_300.png"></p>
<p  dir = "ltr"  align = "left"  class = "style1">Tibneeg tsis mloog Vajtswv lus thiab tau mus ua raws li lawv lub siab nyiam ua xwb, tsis ua raws li Vajtswv hais kom lawv ua.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village04_300.png"></p>
<p  dir = "ltr"  align = "left"  class = "style1">Tom qab tibneeg khiav ntawm Vajtswv mus lawm, lawv tsis nco qab Vajtswv thiab pib hawm lwm yam xws li tej pobzeb, tej xyoob ntoo thiab cov ntsujplig phem.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village07_300.png"></p>
<p  dir = "ltr"  align = "left"  class = "style1">Thiab, tibneeg yuav tau ua dejnum hnyav heev thiaj tau noj tau haus.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village05_300.png"></p>
<p  dir = "ltr"  align = "left"  class = "style1">Tiamsis Vajtswv tseem hlub tibneeg thiab tau txib Nws cov tubtxib mus qhia rau lawv txog txoj xov zoo hais txog Nws txojkev hlub thiab kev zam txim.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village06_300.png"></p>
<p  dir = "ltr"  align = "left"  class = "style1">Koj puas paub txog plaub yam uas Vajtswv xav kom koj paub?</p>
<hr size="1" noshade="noshade" />
<h2  dir = "ltr"  align = "left"  >1. Vajtswv HLUB koj thiab xav muab ib lub TSWVYIM zoo kawg nkaus rau koj lub neej.</h2>
<p  dir = "ltr"  align = "left" > <strong>VAJTSWV TXOJKEV HLUB</strong></p>
<p  dir = "ltr"  align = "left"  class = "style1">&ldquo;Vajtswv hlub ntiajteb kawg li Nws muab Nws tibleeg Tub (Yexus Khetos) kom txhua tus uas ntseeg Nws yuav tsis tuag tiamsis tau txojsia ntev mus ibtxhis.&rdquo; Yauhas 3:16</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village09_300.png"></p>
<p  dir = "ltr"  align = "left" > <strong>VAJTSWV LUB TSWVYIM</strong></p>
<p  dir = "ltr"  align = "left"  class = "style1">Yexus haistias, &ldquo;Kuv los kom nej muaj txojsia, lub neej puvnpo (lub neej uas zoo tshajplaws).&rdquo; Yauhas 10:10</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village10_300.png"></p>
<p  dir = "ltr"  align = "left"  class = "style1">Yog vim li cas coob tus tibneeg tsis muaj lub neej puvnpo no?</p>
<p  dir = "ltr"  align = "left" >Rau qhov&hellip;</p>
<hr size="1" noshade="noshade" />
<h2  dir = "ltr"  align = "left"  >2. Txhua tus yog tibneeg txhaum. Peb ua tej yam uas tsis yog thiab tej no ua rau peb txav deb ntawm Vajtswv. Peb paub tsistau thiab zoo siab tsis tau rau Vajtswv txojkev hlub thiab lub tswvyim rau peb lub neej.</h2>
<p  dir = "ltr"  align = "left" > <strong>TIBNEEG MUAJ KEV TXHAUM</strong></p>
<p  dir = "ltr"  align = "left"  class = "style1">&ldquo;Txhua tus tibneeg tau ua txhaum.&rsquo; (Lawv tsis ua neej li uas Vajtswv hais kom lawv ua). Loos 3:23</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law2_300.png"></p>
<p  dir = "ltr"  align = "left"  class = "style1">Vajtswv tsim tibneeg nrog Vajtswv ua phoojywg, tiamsis vim peb tsuas xav ua kom zoo peb lub siab xwb, peb tau xaiv taug peb txojkev tsis muaj Vajtswv. Peb txojkev nrog Vajtswv ua phoojywg tau puastsuaj lawm. Qhov peb taug peb txojkev no yog peb ua tej uas Vajtswv tsis xav kom peb ua losyog tsis quavntsej txog Vajtswv. Vajlugkub hu qhov no haistias yog kev txhaum.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law2_300.png"></p>
<p  dir = "ltr"  align = "left" > <strong>TIBNEEG RAUG CAIS DEB NTAWM VAJTSWV.</strong></p>
<p  dir = "ltr"  align = "left"  class = "style1">&ldquo;Tus nqi them kev txhaum yog kev tuag.&rdquo; Loos 6:23</p>
<p  dir = "ltr"  align = "left"  class = "style1">Txojkev tuag no yog tshaj li uas peb lub cev tuag xwb &ndash; nws yog tuag sab ntsujplig thiab &ndash; uas yog raug cais deb ntawm Vajtswv thiab ua tsis tau phoojywg nrog Vajtswv.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law2_300.png"></p>
<p  dir = "ltr"  align = "left"  class = "style1">Vajtswv yog tus dawbhuv thiab zoo tiamsis tibneeg yog cov muaj kev txhaum. Qhov txawv ntawm Vajtswv thiab tibneeg loj heev ib yam li ib lub kwjha loj thiab tob uas cais ob leeg lawm. Tiabneeg tabmeeg xav mus cuag Vajtswv kom tau lub neej npuvnpo, lub neej zoo lawv tus kheej ua, xws li ua tibneeg zoo, coj raws li kevcai ntiajteb thiab ua zoo rau lwm tus. Tiamsis tibneeg yeej mus cuag tsis tau Vajtswv dhau los ntawm lawv tus dag zog.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law2_300.png"></p>
<hr size="1" noshade="noshade" />
<h2  dir = "ltr"  align = "left"  >3. Yexus Khetos tsuas yog TIB txojkev uas Vajtswv muab rau tibneeg tshem tawm lawv tej kev txhaum. Dhau los ntawm Nws, koj paub tau thiab zoo siab tau rau Vajtswv txojkev hlub thiab lub tswvyim rau koj lub neej.</h2>
<p  dir = "ltr"  align = "left" > <strong>NWS TUAG NYOB PEB LUB CHAW</strong></p>
<p  dir = "ltr"  align = "left"  class = "style1">&ldquo;Tiamsis Vajtswv tau qhia tias Nws hlub peb npaum li cas; nws yog thaum peb tseem yog tibneeg txhaum Yexus Khetos tau tuag rau peb.&rdquo; Loos 5:8</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law3_300.png"></p>
<p  dir = "ltr"  align = "left"  class = "style1">Saum tus ntoo khaublig, Nws tau raug txim rau peb cov kev txhaum.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law3_300.png"></p>
<p  dir = "ltr"  align = "left" > <strong>NWS TAU SAWV HAUV QHOV TUAG ROV LOS</strong></p>
<p  dir = "ltr"  align = "left"  class = "style1">&ldquo;Yexus Khetos tuag rau peb cov kev txhaum&hellip;Nws tau muab faus.. Hnub peb Nws tau sawv rov los muaj sia nyob ib yam li Nws tau qhia rau Nws cov thwjtim haistias Nws yuav ua li ntawd&hellip;</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law3_300.png"></p>
<p  dir = "ltr"  align = "left"  class = "style1">&ldquo;&hellip;Nws tshwm rau Pestus thiab tom qab rau tagnrho kaum ob tug thwjtim. Ces Nws tshwm rau ntau tshaj li uas tsib puas leej cov uas raws Nws qab ua ib zaug.&rdquo; 1 Kauleethaus 15:3-6</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law3_300.png"></p>
<p  dir = "ltr"  align = "left" > <strong>NWS YOG TIB TXOJKEV XWB</strong></p>
<p  dir = "ltr"  align = "left"  class = "style1">Yexus Khetos haistias, &ldquo;Kuv yog Txojkev, Kuv yog Qhovtseeb, Kuv yog Txojsia. Yeej tsis muaj leejtwg mus cuag tau Leejtxiv tsuas yog los ntawm Kuv xwb.&rdquo; Yauhas 14:6</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/law3_300.png"></p>
<p  dir = "ltr"  align = "left"  class = "style1">Vajtswv tau tuam ib tus choj rau lub kwjha loj thiab tob uas cais peb tawm ntawm Vajtswv thaum Nws txib Nws tus Tub, Yexus Khetos, los tuag rau saum tus ntoo khaublig nyob peb lub chaw.</p>
<p  dir = "ltr"  align = "left" >Paub peb yam li no xwb tseem tsis tau zoo txaus&hellip;</p>
<hr size="1" noshade="noshade" />
<h2  dir = "ltr"  align = "left"  >4. Peb yuav tau NTSEEG Yexus Khetos ua peb tus Cawmseej thiab tus Tswv. Ces peb thiaj paub tau thiab muaj tau kev zoo siab rau Vajtswv txojkev hlub thiab lub tswvyim rau peb lub neej.</h2>
<p  dir = "ltr"  align = "left" > <strong>PEB YUAV TAU NTSEEG YEXUS KHETOS</strong></p>
<p  dir = "ltr"  align = "left"  class = "style1">&ldquo;Tiamsis muaj tej txhia txais Nws; ces Nws muab cai rau lawv ua Vajtswv cov menyuas.&rdquo; Yauhas 1:12</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village21_200.png"></p>
<p  dir = "ltr"  align = "left" > <strong>VAJTSWV TXOJ KOOBHMOOV CAWM PEB DHAU LOS NTAWM KEV NTSEEG</strong></p>
<p  dir = "ltr"  align = "left"  class = "style1">&ldquo;Nws yog Vajtswv txoj koobhmoov nej thiaj tau dim, dhau los ntawm kev ntseeg. Nws tsis yog dhau los ntawm nej tus dag zog. Nws yog Vajtswv yam khoom pub.&rdquo; Efexaus 2:8</p>
<p  dir = "ltr"  align = "left" > <strong>PEB NTSEEG YEXUS KHETOS LOS NTAWM KEV TXAIS NWS LO LUS CAW</strong></p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village24_300.png"></p>
<p  dir = "ltr"  align = "left"  class = "style1">Yexus Khetos haistias, &ldquo;Mloog, Kuv sawv ntawm qhovrooj (koj lub siab) thiab khob; yog leejtwg hnov Kuv lub suab hu thiab qhib lub qhovrooj, Kuv yuav los rau hauv nws (lub siab).&rdquo; Tshwmsim 3:20</p>
<p  dir = "ltr"  align = "left"  class = "style1">Ntseeg Yexus Khetos yog taug Vajtswv txojkev tsis yog taug yus txojkev, peb yuav tau ntseeg Yexus rau peb lub neej, ua tus zam peb tej kev txhaum thiab cia Nws hloov peb li uas Nws pom zoo.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/"></p>
<p  dir = "ltr"  align = "left"  class = "style1">Nws tseem zoo tsis tau txaus qhov uas peb paub haistias tej uas Vajtswv xav kom peb ua yog qhov tseeb es ua rau peb muaj kev zoo siab losyog tu siab thaum uas peb xav txog tej no&hellip;</p>
   
	<p dir = "ltr"  align = "left" ><b>OB LUB VUJ NUAV QHIA TXOG OB LUB NEEJ:</b></p>
	<table width = "100%"><tr>
	    <td>
			<p align="left">
				<img src = "https://hereslife.com/sites/default/files/downloads/tracts-view/HmwV/circle1_100.png " height = "100">
			</p>
			<p dir = "ltr"  align = "left" ><b>Yus losyog kuv yog tus tswj.</b></p>
		</td>
		<td>
			<p align="left">
				<img src = "https://hereslife.com/sites/default/files/downloads/tracts-view/HmwV/circle2_100.png " height = "100">
			</p>
			<p dir = "ltr"  align = "left" ><b>Khetos yog tus tswj.</b></p>
		</td></tr><tr>
		<td>
			
			 
			 
		</td>
		<td >
			
			 
			 
		</td></tr>
	</table>
	<p dir = "ltr"  align = "left" ><b>Tamsim no koj lub neej yog lub twg?</b></p>
	<p dir = "ltr"  align = "left" ><b>Lub neej twg koj xav tau?</b></p>
	
	<hr size="1" noshade="noshade" /><p  dir = "ltr"  align = "left" > <strong>TUS NTSEEG ZAJ LUS THOV</strong></p>
<p  dir = "ltr"  align = "left"  class = "style1">(Kev thov Vajtswv yog nrog Vajtswv sib tham)</p>
<p  dir = "ltr"  align = "left"  class = "style1">Vajtswv yeej paub tej uas koj xav hais thiab saib koj puas hais tseeb tiag.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village28_300.png"></p>
<p  dir = "ltr"  align = "left" > <strong>KOJ SIV ZAJ LUS THOV NO LOS TAU.</strong></p>
<p  dir = "ltr"  align = "left" >&lsquo;Tswv Yexus, kuv xav tau koj los nyob hauv kuv lub neej. Kuv ntseeg Koj ua kuv tus Cawmseej thiab tus Tswv. Ua tsaug Koj tau zam kuv tej kev txhaum thiab muab txojsa ntev rau kuv. Thov Koj tswj kuv lub neej. Thov Koj hloov kuv ua tus tibneeg uas koj xav kom kuv ua. Asmee.</p>
<p  dir = "ltr"  align = "left"  class = "style1">Zaj lus thov no puas yog zaj koj xav hais rau Vajtswv?</p>
<p  dir = "ltr"  align = "left"  class = "style1">Yog haistias yog, koj puas kam hais zaj lus thov no tamsim no?</p>
<hr size="1" noshade="noshade" />
<p  dir = "ltr"  align = "left" > <strong>TEJ YEXUS TAU UA RAU KOJ</strong></p>
<p  dir = "ltr"  align = "left"  class = "style1">Thaum koj ntseeg Yexus ua koj tus Cawmseej thiab tus Tswv, koj yeej paub tseeb haistias:</p>
<ul class="tract-ul><li  dir = "ltr"  align = "left"  class = "style1 tract-ul">Khetos los rau hauv koj lub neej (Tshwmsim 3:30; Khaulauxais 1:27)</li></ul>
<ul class="tract-ul><li  dir = "ltr"  align = "left"  class = "style1 tract-ul">Vajtswv tau zam koj tej kev txhaum lawm (Khaulauxais 1:14)</li></ul>
<ul class="tract-ul><li  dir = "ltr"  align = "left"  class = "style1 tract-ul">Koj yog Vajtswv ib tug menyuam (Yauhas 1:12)</li></ul>
<ul class="tract-ul><li  dir = "ltr"  align = "left"  class = "style1 tract-ul">Koj tau txojsia ntev (Yauhas 5:24)</li></ul>
<ul class="tract-ul><li  dir = "ltr"  align = "left"  class = "style1 tract-ul">Koj pib ua lub neej tshiab uas Vajtswv coj koj mus ua (Yauhas 10:10)</li></ul>
<hr size="1" noshade="noshade" />
<p  dir = "ltr"  align = "left" > <strong>ZIAG NO KOJ YUAV TAU:</strong></p>
<p  dir = "ltr"  align = "left"  class = "style1">Mus koom ib pawg-ntseeg uas hawm Yexus Khetos thiab qhia Vajtswv Txojlus tseeb.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village30_200.png"></p>
<p  dir = "ltr"  align = "left"  class = "style1">Koj nyeem Vajtswv Txojlus txhua hnub losyog nrhiav ib tus tibneeg nyeem rau koj.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/HmwV/village29_200.png"></p>
<hr size="1" noshade="noshade" />
<p  dir = "ltr"  align = "left" > <strong>Yog haistias phau ntawv no pab tau koj, thov koj muab rau lwm tus. Ua li no koj pab tau lwm tus los paub Vajtswv thiab.</strong></p>
