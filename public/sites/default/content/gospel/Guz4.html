<title  dir = "ltr"  >Inee Kwana Koigwa Amachiko Ane Aye Ekemoika?</title>
<hr size="1" noshade="noshade" />
<p  dir = "ltr"  align = "left" >Amachiko nareo ao ao ase ense eye tomenyete agototang'ana naende boigo amachiko nareo ayagototang'ana gochia ase Nyasae.</p>
<hr size="1" noshade="noshade" />
<h2  dir = "ltr"  align = "left"  >1. Omonene Nyasae NAGWANCHETE, naende okoeirel OMOROBERIO bwogokumia ase obogima bwao.</h2>
<p  dir = "ltr"  align = "left" > <strong>OBWANCHANI BWA NYASAE</strong></p>
<p  dir = "ltr"  align = "left"  class = "style1">Naki Nyasae ayianchete ense, goika akarua Omwana oye omomoima, erinde monto onde bwensi oyomwegenlre tasira, korende abe nobogima bwa kare na kare. Yohana 3:16</p>
<p  dir = "ltr"  align = "left" > <strong>OMOROBERIO O'NYASAE ASE AYE OMONYENE</strong></p>
<p  dir = "ltr"  align = "left"  class = "style1">Omoibi tagocha, otatiga aibe, na konyenya, na gosaria; Inche nigo nachete erio babe nobogima, naende babe naborobwo obonge. Yohana 10:10</p>
<p  dir = "ltr"  align = "left"  class = "style1">Inee inki gekogera abanto abange batabwati obogima obwo?</p>
<p  dir = "ltr"  align = "left" >Nase engencho...</p>
<hr size="1" noshade="noshade" />
<h2  dir = "ltr"  align = "left"  >2. Mwanyabanto NOMONYABIBE Ebibe biaye biagerire BWEATANANIRE korwa ase Nayasae, ase igo tamanyeti obwanchani na omoroberio O'Nayasae ase obogima bwaye.</h2>
<p  dir = "ltr"  align = "left" > <strong>MWANYABANTO NOMONYABIBE</strong></p>
<p  dir = "ltr"  align = "left"  class = "style1">Ekiagera bonsi bakorire ebibe, na baremeirwe nobonene bwa Nyasae. Abarumi 3:23</p>
<p  dir = "ltr"  align = "left"  class = "style1">Mwanyabanto igo atongetwe abe omosani O'Nyasae, korende ere akarigia enchera yokogenda kobwaye na obosani bwaye na Nyasae bokabutoka. Eke nakio Ebibilia ekoroka ebibe.</p>
<p  dir = "ltr"  align = "left"  class = "style1">Ase omogwekano...</p>
<ul class="tract-ul><li  dir = "ltr"  align = "left"  class = "style1 tract-ul">Ekero mwanyabanto akoba mamincha ya Nyasae.</li></ul>
<ul class="tract-ul><li  dir = "ltr"  align = "left"  class = "style1 tract-ul">Ekero mwanyabanto atari komosika Nyasae.</li></ul>
<ul class="tract-ul><li  dir = "ltr"  align = "left"  class = "style1 tract-ul">Ekero mwanyabanto atari komenya ime yechinchera ching'ikeranu chia Nyasae.</li></ul>
<p  dir = "ltr"  align = "left" > <strong>MWANYABANTO OATANANIRWE KORWA ASE NYASAE</strong></p>
<p  dir = "ltr"  align = "left"  class = "style1">Taibo, obobe bwaino nabwo bwabaatananire korwa ase Nyasae Oino. Ebibe biaino biagerire Omonene obisire obosio bwaye korwa asemore, ase igo tari koigwa ogosaba kwaino. Isaya 59:2</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Guz4/law2_300.png"></p>
<p  dir = "ltr"  align = "left"  class = "style1">Nyasae nomochenu na mwanyabanto nomonyabibe. Mwanyabanto origirie chinchera chiokomoikera Nyasae ase chinchera ao ao: goetera ase Ekanisa, ogokora okuya, gokonya abanto bande, korende ase chinguru chiaye osinyirwe.</p>
<p  dir = "ltr"  align = "left" >Richiko riagatato nario riratoe richibu ria emechando eye&hellip;</p>
<hr size="1" noshade="noshade" />
<h2  dir = "ltr"  align = "left"  >3. Yesu Kristo nere ENCHERA yoka yokorusia ebibe Yeso Kristo agakwa ase engencho y'ebibe biaito erio mwanyabanto anyare komanya obwanchani na omoroberio o Nyasae ase obogima bwaye.</h2>
<p  dir = "ltr"  align = "left" > <strong>AGAKWA NAENDE AKABOKA:</strong></p>
<p  dir = "ltr"  align = "left"  class = "style1">Ekiagera Kristo nere agakwa ara rimo ase engencho y'ebibe. Ere oyorenge omonyene oboronge agachandwa ase engencho yabatari abaronge, erinde atorente ase Nyasae. I Petero 3:18</p>
<p  dir = "ltr"  align = "left" > <strong>YESO IMOYO ARE</strong></p>
<p  dir = "ltr"  align = "left"  class = "style1">Nyuma y'ogochandwa kwaye akeorokia asebare ase ebiorokererio ebinge ng'a moyo are. Akaba okobaorokera ase engaki y'amatuko emerongo ene, na gokwana nabara bwo igoro y'oboruoti bwa Nyasae. Ogokora Kw'Abatomwa 1:3</p>
<p  dir = "ltr"  align = "left" > <strong>YESO NERE ENCHERA YEKEENE YOKA</strong></p>
<p  dir = "ltr"  align = "left"  class = "style1">Yeso akamoiraneria, Inche ninche enchera, na ekeene, na obogima; monto onde tagocha ase Tata tatiga goetera asencle. Yohana 14:6</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Guz4/law3_300.png"></p>
<p  dir = "ltr"  align = "left"  class = "style1">Goetera ase ogokwa kwa Yeso Kristo ase omosaraba mwanyabanto onyarire goika ase Nyasae. Okomanya amachiko aya atato oka taisaini.</p>
<p  dir = "ltr"  align = "left" >Ogochika gwa kane nigo gogokomanyia buna oranyare komonyora Kristo ase obogima bwao&hellip;</p>
<hr size="1" noshade="noshade" />
<h2  dir = "ltr"  align = "left"  >4. Ekogwenerete komomanya Yeso Kristo buna omotoria na OMOKONYI bwobogima bwao. Nario oramanye obwanchani na omoroberio o'Nyasae igoro yobogima bwao.</h2>
<p  dir = "ltr"  align = "left" > <strong>GOIKA OMONYORE KRISTO GOETERA ASE OKWEGENA</strong></p>
<p  dir = "ltr"  align = "left"  class = "style1">Korende bonsi abamwanchete, akabaa okobua babe abana ba Nyasae, nabwo bariegenire erieta riaye. Yohana 1:12</p>
<p  dir = "ltr"  align = "left"  class = "style1">Naki mwatoorigwe ase obuya, ase enchera y'okwegena; ayio tarwete asemore abanyene, korendenekeegwa kia Nyasae gose tari ase ogokora, monto onde tacha gwetogia. Abaebeso 2:8,9</p>
<p  dir = "ltr"  align = "left" > <strong>NIGO OKOMONYORA KRISTO GOETERA ASE OKOMWARIGANIA ASOE ASE ENKORO YAO</strong></p>
<p  dir = "ltr"  align = "left"  class = "style1">Rigereria, ninteneine gesieri gotura; omonto karaigwe eriogi riane na koigora egesieri, ninsoe asare, nindagere amo nere, na ere amo nainche. Okomanoka 3:20</p>
<p  dir = "ltr"  align = "left"  class = "style1">Komwanchera Yeso Kristo asoe ase enkoro yao nokomanya ng'a:</p>
<ul class="tract-ul><li  dir = "ltr"  align = "left"  class = "style1 tract-ul">Goonchoka gochia ase Nyasae na gotiga ebibe</li></ul>
<ul class="tract-ul><li  dir = "ltr"  align = "left"  class = "style1 tract-ul">Komwegena Kristo asoe enkoro yao naende akwabere ebibe biao.</li></ul>
<ul class="tract-ul><li  dir = "ltr"  align = "left"  class = "style1 tract-ul">Omwanchere aonchore obogima bwao obe buna atagete ere.</li></ul>
   
	<p dir = "ltr"  align = "left" ><b>YESO IGO ARE ISKO YOBOGIMA BWAYE</b></p>
	<table width = "100%"><tr>
	    <td>
			<p align="left">
				<img src = "https://hereslife.com/sites/default/files/downloads/tracts-view/Guz4/circle1_100.png " height = "100">
			</p>
			<p dir = "ltr"  align = "left" ><b>Omonto oyo igo:</b></p>
		</td>
		<td>
			<p align="left">
				<img src = "https://hereslife.com/sites/default/files/downloads/tracts-view/Guz4/circle2_100.png " height = "100">
			</p>
			<p dir = "ltr"  align = "left" ><b>Omonto oyo igo:</b></p>
		</td></tr><tr>
		<td>
			
			 
			 
		</td>
		<td >
			
			 
			 
		</td></tr>
	</table>
	<p dir = "ltr"  align = "left" ><b>Inee bicha ki oganetie ebe omoreng'anio bwo obogima bwao?</b></p>
	
	<p dir = "ltr"  align = "left" ><b>Ayakobwatia nomoroberio buna oramonyore Kristo ase obogima bwao.</b></p>
	<hr size="1" noshade="noshade" /><p  dir = "ltr"  align = "left" > <strong>NABO ORAMONYORE KRISTO BONO IGA</strong></p>
<p  dir = "ltr"  align = "left"  class = "style1">Morangerie Yesu asoe ime yobogima bwao. Mwegene Omonene anyare kogokorera kobwatekana na eira yaye. Ere Yesu bwanchire akwariganie naende naganetie komenya ime yenkoro yao. Nabo orasabe iga.</p>
<p  dir = "ltr"  align = "left" >Omonene Yeso Kristo, ninkoganetie. Naigoire egesieri kiobogima bwane naende nagwanchire obe omotoria naende omonene one ekiagera inche natigire ebibe. Imbuya mono ase okonyabera ebibe biane. Kabe omonyakerogo bwobogima bwane. Onkore omonto oria otagete imbe ase obosio bwao. AMINA</p>
<p  dir = "ltr"  align = "left"  class = "style1">Inee Ogosaba oko inkworokia kore okogania gwenkoro yao?</p>
<p  dir = "ltr"  align = "left"  class = "style1">Onye ogosaba oko kore okogania kwomoyo oo, bono saba onyare komwanchera Kristo asoe ime yobogirna bwao.</p>
<hr size="1" noshade="noshade" />
<p  dir = "ltr"  align = "left" > <strong>BUNA ORAMANYE NG'A YESU OSOIRE IME YE ENKORO YAO</strong></p>
<p  dir = "ltr"  align = "left"  class = "style1">Bono inee? Kwamwariganeirie Yeso ime yobogima bwao? Naki omanyete? Kobwatekana na Okomanoka 3:20 Ng'ai Kristo are bono iga? Kristo otebire buna nachiche ime yobogima bwao. Inee nang'ainererie gose? Naki oramanye ng'a Nyasae okoiraneirie ogosaba kwao? (Egekogera natebete ng'a onde bwensi oranyegene amo na amariko ane nakonyeke ekiagera ariegenire erieta ri'Omwana o Nyasae!)</p>
<p  dir = "ltr"  align = "left" > <strong>OYORE NA YESO NARE NOBOGIMA BWA KARE NA KARE</strong></p>
<p  dir = "ltr"  align = "left"  class = "style1">Naki obo nabwo oborori, ng'a Nyasae otoeire obogima bwa kare na kare, na obogima obo nigo bore ime ase Omwana oye. Ere oyore n'omwana, nare nobogima; ere oyotari n'Omwana o Nyasae, tari nobogima. Nabarikeire inwe amang'ana aya, erinde momanye ng'a more nobogima bwa kare na kare, inwe abwo mwariegenire erieta ri'Omwana o'Nyasae. 1 Yohana 5:11-13</p>
<p  dir = "ltr"  align = "left"  class = "style1">Mwaakere Nyasae imbuya mono kera rituko kiagera Kristo nare ime yobogima bwao. "Mokoborokereria kobwata aya onsi nabachigete; na rora, inche nigo inde amo nainwe amatuko onsi goika omoerio bw'ense" (Mathayo 28:20).</p>
<p  dir = "ltr"  align = "left" >Okoeire obogima bwa kare na kare.</p>
<hr size="1" noshade="noshade" />
<p  dir = "ltr"  align = "left" > <strong>TOBAISA KWEGENA OKWEIGWA KWAO AYE OMONYENE ASE EBIRENGERERIO</strong></p>
<p  dir = "ltr"  align = "left"  class = "style1">Abakristo nigo bagwenerete kwegena omonene Nyasae oito amo nering'ana riaye buna erikire ase ebibilia. Neba buna oranyare kweigwa aye omonyene, manya nga Kristo ere tari goonchoka ase obogima bwao. "Timoba abanchi chibesa, moisaneke nebi more nabio, ekiagera ere omonyene otebire, "Tinkogotiga nonya ng'ake, gose tingokoremera" (Abaiberania 13:5)</p>
<p  dir = "ltr"  align = "left"  class = "style1">Ebigicha eye yegari igo egotworokia obomaene bwe Ebibilia. Okwegena amo na okweigwa igo bigokora emeremo ase obogima two omoknisto.</p>
<p  dir = "ltr"   align = "center" class = "style1"> <img class = "tract_image" src = "https://hereslife.com/sites/default/files/downloads/tracts-view/Guz4/feel_300.png"></p>
<p  dir = "ltr"  align = "left"  class = "style1">1. Obomaene bwomonene igo bobwate chinguru chiogototang'ana &ndash; (Einchini)</p>
<ul class="tract-ul><li  dir = "ltr"  align = "left"  class = "style1 tract-ul">Igo tobwateranetigwe nechinguru chiobomaene na okwegena &ndash; (Amaguta ye ebetironi)</li></ul>
<ul class="tract-ul><li  dir = "ltr"  align = "left"  class = "style1 tract-ul">Buna tokoigwera obomaene, ebirengererio biaito igo bikobwatia enchera endonge. &ndash; (Orotuba gose eturera)</li></ul>
<ul class="tract-ul><li  dir = "ltr"  align = "left"  class = "style1 tract-ul">Igo tokwegena Nyasae nobomaene bwaye korende tari okweigwa gwaito Ekero twakorire ebibe nigo egwenerete twangame nere natwabere.</li></ul>
<ul class="tract-ul><li  dir = "ltr"  align = "left"  class = "style1 tract-ul">Ase go tonyara kwegena ebirengererio biao korende bwegene obomaene bwe ring'ana ria Nyasae</li></ul>
<hr size="1" noshade="noshade" />
<p  dir = "ltr"  align = "left" > <strong>BONO KWAMONYORIRE KRISTO</strong></p>
<p  dir = "ltr"  align = "left"  class = "style1">Ekero kwamonyorete Kristo ase enkoro yao ebinto ebinge igo biakoregete.</p>
<ul class="tract-ul><li  dir = "ltr"  align = "left"  class = "style1 tract-ul">Kristo agasoa ime yenkoro yao (Okomanoka 3:20 na Abakorosai 1:27)</li></ul>
<ul class="tract-ul><li  dir = "ltr"  align = "left"  class = "style1 tract-ul">Ebibe biao bikaberwa (Abakorosai 1:14)</li></ul>
<ul class="tract-ul><li  dir = "ltr"  align = "left"  class = "style1 tract-ul">Okaba omwana o Nyasae (Yohana 1:12)</li></ul>
<ul class="tract-ul><li  dir = "ltr"  align = "left"  class = "style1 tract-ul">Kwanyarire konyora omoroberio omyuya noborai obuya bwa Nyasae ase obogima bwao (Yohana 10:10 na II Abakorinto 5:14, 15, 17).</li></ul>
<p  dir = "ltr"  align = "left"  class = "style1">Inee nonyare korengereria igoro ya kende gionsi ekiya kebuete Kristo oyore ime yenkoro yao? Onye nabo mwaakere Nyasae imbuya mono ase ogosaba bono iga ase amaya agokoreire. Goakera Nyasae imbuya mono igo gokworokia okwegena. Tosabe bono tosibogete.</p>
<p  dir = "ltr"  align = "left" >Egento kende ninki?</p>
<hr size="1" noshade="noshade" />
<p  dir = "ltr"  align = "left" > <strong>BUNA ORANYARE GOKINA ASE EKEMOIKA</strong></p>
<p  dir = "ltr"  align = "left"  class = "style1">Buna omwana omoke agokina naboigo egwenerete omokristo nere akine ekemoika. Amang'ana akobwatia nabo aranyare kogokonya.</p>
<ul class="tract-ul><li  dir = "ltr"  align = "left"  class = "style1 tract-ul">Kwana na Nyasae asogosaba kera engaki (Yohana 15:7).</li></ul>
<ul class="tract-ul><li  dir = "ltr"  align = "left"  class = "style1 tract-ul">Soma ring'aria na Nyasae kera rituko (Ogokora 17:11). Chakera egetabu kia Enchiri ya Yohana.</li></ul>
<ul class="tract-ul><li  dir = "ltr"  align = "left"  class = "style1 tract-ul">lgwera Nyasae, kera ekero (Yohana 14:21).</li></ul>
<ul class="tract-ul><li  dir = "ltr"  align = "left"  class = "style1 tract-ul">Tebia abando igoro ya Kristo goetera ase obogima bwao nase chinkwana chiao (Matayo 4:19 na Yohana 15:8).</li></ul>
<ul class="tract-ul><li  dir = "ltr"  align = "left"  class = "style1 tract-ul">Egene Nyasae ase kera egento ime yobogima bwao (1 Petero 5:7).</li></ul>
<ul class="tract-ul><li  dir = "ltr"  align = "left"  class = "style1 tract-ul">Tigera Nyasae akorae naende akoe chinguru kera rituko Nakobatebia abande igoro yobuya bwaye (Abagaratia 5:16,27 na Ogokora 1:8).</li></ul>
<hr size="1" noshade="noshade" />
<p  dir = "ltr"  align = "left" > <strong>EKANISA IGO ERE YENGENCHO ENENE MONO</strong></p>
<p  dir = "ltr"  align = "left"  class = "style1">Ekero chinko chibekire amo, igo chikoyia noborabu obonene mono. Beka oroko rokoyia ase riraba rire nobokendu nomorero oye igo okorima naende obe ekegenga, chinko chinyinge nigo chigwoka buya. Ase omobwekano oyo: igo ere obogima obokong'u mono ekero ogotema komenya obogima bwegekristo aye bweka. Igo ere buya mono kegima ekero mokobwaterana nabakristo bande baria bamomanyete Yeso Kristo buna omotoria obo (Abaibirania 10:25) Goika ogende ekanisa eria abanto begenete buna Ebibilia nering'ana riobomaene ria Nyasae, naende ase Yeso Kristo agotogigwa buna nomwana O Nyasae.</p>
<hr size="1" noshade="noshade" />
<p  dir = "ltr"  align = "left" class = "style1">ONYORE EGETABU EKE GIAGOKONYIRE - SOMERA OMONTO ONDE GOSE KAE ONDE BWENSI NERE ASOME:</p>
<p  dir = "ltr"  align = "left" class = "style1">Egetabu eke nigo Kwaegwa na:</p>
<p  dir = "ltr"  align = "left" class = "style1">The LIFE Ministry<br>P. O. Box 62500<br>Nairobi, Kenya<br>EAST AFRICA</p>
<p  dir = "ltr"  align = "left" class = "style1"><a class = "tract-link" href = "mailto:lmkenya@maf.or.ke">lmkenya@maf.or.ke</a></p>
